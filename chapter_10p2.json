{
  "originalText": "पद\n\n(1)\nहरि आप हरो जन री भीर।\nद्रोपदी री लाज राखी, आप बढ़ायो चीर।\nभगत कारण रूप नरहरि, धर्यो आप सरीर।\nबूढ़तो गजराज राख्यो, काटी कुण्जर पीर।\nदासी मीराँ लाल गिरधर, हरो म्हारी भीर।।\n(2)\nस्याम म्हाने चाकर राखो जी,\nगिरधारी लाला म्हाँने चाकर राखोजी।\nचाकर रहस्यूँ बाग लगास्यूँ नित उठ दरसण पास्यूँ।\nबिन्दरावन री कुंज गली में, गोविन्द लीला गास्यूँ।\nचाकरी में दरसण पास्यूँ, सुमरण पास्यूँ खरची।\nभाव भगती जागीरी पास्यूँ, तीनूं बाताँ सरसी।\nमोर मुगट पीताम्बर सौहे, गल वैजन्ती माला।\nबिन्दरावन में धेनु चरावे, मोहन मुरली वाला।\nऊँचा ऊँचा महल बणावं बिच बिच राखूँ बारी।\nसाँवरिया रा दरसण पास्यूँ, पहर कुसुम्बी साड़ी।\nआधी रात प्रभु दरसण, दीज्यो जमनाजी रे तीरां।\nमीराँ रा प्रभु गिरधर नागर, हिवड़ो घणो अधीराँ।।",
  "authorBio": "मीरा (1503-1546)\n\nमीराबाई का जन्म जोधपुर के चोकड़ी (कुड़की) गाँव में 1503 में हुआ माना जाता है। 13 वर्ष की उम्र में मेवाड़ के महाराणा सांगा के कुँवर भोजराज से उनका विवाह हुआ। उनका जीवन दुखों की छाया में ही बीता। बाल्यावस्था में ही माँ का देहांत हो गया था। विवाह के कुछ ही साल बाद पहले पति, फिर पिता और एक युद्ध के दौरान श्वसुर का भी देहांत हो गया। भौतिक जीवन से निराश मीरा ने घर-परिवार त्याग दिया और वृंदावन में डेरा डाल पूरी तरह गिरधर गोपाल कृष्ण के प्रति समर्पित हो गईं।",
  "qa": "",
  "vocabulary": ""
}
